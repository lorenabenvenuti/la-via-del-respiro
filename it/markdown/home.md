<blockquote>
    Quando ci risvegliamo alla consapevolezza di poter migliorare la nostra vita non siamo più vittime,le sfide quotidiane diventano lezioni perfette ed il nostro cuore può cantare alla vita la gratitudine di esistere!
    <footer>
    - Lorena Tari Benvenuti
    </footer>
</blockquote>

## Introduzione

La associazione Arbor Vitae è un team di operatori olistici, medici,
psicologi e creativi culturali. Offre il frutto di anni di esperienza per una visione
comune: l'espansione della coscienza e del benessere. Il progetto principale e quello di
formare personal trainer olistici (PTO) specializzati in breathwork rebirthing.

Il PTO è un tecnico del benessere che viene capacitato all'arte di equilibrare e migliorare
la condizione fisica, emotiva e spirituale, propria ed altrui, attraverso l'utilizzo di
discipline olistiche, tra le quali il [breathwork rebirthing](#rebirthing),
la meditazione in movimento, la kinesiologia emotiva
e fisiognomica, tra altre.

Il progetto include stage indirizzati allo sviluppo della gioia di vivere e di star bene
praticando diverse forme artistiche, espressioni corporee, musica, suoni, meditazione, ecc.

## Rebirhting Breathwork

Il respiro è Vita

Respirare in modo giusto è la premessa fondamentale per ritrovare il vero benessere psico fisico.

Il breathwork-rebirthing o respiro consapevole è una disciplina yogica che insegna a rigenerarsi respirando la forza vitale che si trova libera nell'aria. Le esperienze spiacevoli inibiscono il respiro creando tensioni e blocchi emotivi che si registrano nella nostra memoria cellulare come condizionamenti, portando stress e malessere. Attraverso il rebirthing i blocchi si dissolvono eliminando le paure del passato e la tensione del presente.

La profonda ossigenazione e benefica per tutti gli organi e le cellule del corpo, il cervello così rigenerato acquisisce stati lucidi di coscienza ed uno stato di quiete profonda. Il termine rebirthing significa rinascita, sia perche tramite questa pratica e possibile rivivere esperienze legate alla propria nascita, sia perche chi vi si applica con entusiasmo e volontà ha veramente la sensazione di rinascere, acquisendo una visione nuova della propria vita.

Nel ambito della pratica, si impara che la qualità dei nostri pensieri determina la qualità della nostra vita. Prendendo coscienza di questa verità si ottiene la chiave per riconoscere il proprio potenziale e l'importanza della responsabilità personale di poter migliorare la propria esistenza.

### Benefici

Imparare a respirare consapevolmente ci permette di:

- Aumentare l'energia nel corpo.
- Acquisire più chiarezza.
- Trasformare i pensieri negativi.
- Eliminare tensioni accumulate.
- Liberarsi dallo stress e dall'ansia.
- Imparare ad accettare e trasformare le proprie emozioni.
- Uscire da stati depressivi.
- Dissolvere attachi di panico
- Abbandonare la paura di immergersi nell'acqua
- Stare bene in compagnia di se stessi e degli altri

### Come si pratica

La respirazione utilizzata è consapevole e circolare, cioè inalazione ed esalazione collegate, senza pausa. Questa tecnica permette di accedere al subconscio e alla memoria cellulare, aiutando la persona a liberarsi da traumi ed emozioni legati ad avvenimenti passati e purificando profondamente l'organismo a livello fisico.

Il Breathwork Rebirthing si pratica:

- Sedute individuali per sciogliere i nodi della propria storia personale legata alla relazione con la famiglia, traumi infantili e recenti.
- Sedute di gruppo per imparare ad essere se stessi anche in presenza degli altri ed essere sostenuti e saper sostenere.
- Sedute in acqua calda per dissolvere le memorie e le decisioni prenatali.
- Sedute in acqua fredda per liberarsi da paure inconscie e represse.

Si comincia con un colloquio rassicurante di apertura con il rebirther, colui che guida l'esperienza e insegna a respirare in modo consapevole e continuo. La seduta si svolge in un ambiente calmo e rilassante, sdraiati su un lettino per facilitare la circolazione sanguigna e favorire il movimento dei muscoli coinvolti nella respirazione. Il suono del respiro del rebirther fa da guida, creando sicurezza e facilitando la liberazione delle emozioni. La durata della seduta e di circa due ore.

### Approfondimento

L'antichissima pratica orientale della respirazione connessa affonda le sue origini nelle teorie che vedono l'energia presente nell'etere quale fondamento della vita e l'atto respiratorio come il miglior guaritore del corpo e della mente.

Con questa consapevolezza l'americano [Leonard Orr](http://www.rebirthingbreathwork.com/ "www.rebirthingbreathwork.com"), ricercatore di medicina olistica e fondatore del rebirthing, ha elaborato una metodologia che si riassume in questa sua frase: "la respirazione consapevole e la trasformazione dei pensieri autolimitanti e negativi in pensieri costruttivi, dovrebbero essere al centro di ogni sistema educativo."

Egli constatò che praticando l'esercizio respiratorio da lui messo a punto, si vivevano esperienze che andavano dal rilascio delle tensioni corporee alle visualizzazioni mistiche, dal contatto con le proprie emozioni all'abbandono delle paure inconscie; una tecnica che tocca dunque tutte le dimensioni del uomo.

Il denominatore comune di ciò che accadeva nel corso di queste esperienze emerse subito con molta chiarezza dai racconti dei praticanti stessi. Tutti riferirono infatti di aver sentito un collegamento con la propria nascita o addirittura di avere rivissuto le emozioni e le sensazioni di quell'evento cosi drammaticamente intenso.

L'emergere di questo aspetto portò al nome di "Rebirthing" (rinascita) anche se è bene chiarire che l'esperienza diretta, rivissuta, della propria nascita non è la chiave del processo di guarigione stimolato da questa tecnica, ma di fatto la respirazione circolare è un processo energetico che scioglie e risana gli effetti delle nostre precedenti esperienze negative, in particolare quelle primarie legate appunto alla nascita.

Essa agisce sulle memorie corporee bloccate fino dal nostro concepimento e il rilassamento profondo che essa induce ci consente di aprirci al processo integrativo, ovvero a quella condizione nella quale i nostri meccanismi di difesa ritengono sia sicuro e accettabile che le memorie bloccate raggiungano lo stadio della nostra coscienza per essere comprese e abbandonate.

Anche le moderne psicanalisi prenatale e perinatale hanno infatti dimostrato come le nostre prime emozioni, le prime interazioni con gli altri esseri viventi e con il mondo esterno imprimono un tratto caratteristico alla nostra personalità e dunque alla nostra intera vita.

Se tali esperienze sono state vissute in modo traumatico, condizioneranno le successive fasi dello sviluppo in senso non favorevole ad una crescita equilibrata e nella piena realizzazione di noi stessi. Solo ripercorrendo quelle fasi della nostra esistenza, rielaborando ed integrando quella che fu allora la nostra risposta alla vita, potremo dunque superare gli schemi inconsci del nostro comportamento.

Il Rebirthing non è però soltanto una tecnica "fisica," ma come in ogni disciplina olistica che si rispetti anche nel Rebirthing è presente infatti un principio di base la cui consapevolezza è parte integrante del percorso di autoguarigione individuale.

Tale principio può essere espresso nell'assunto: "la qualità della nostra vita dipende dalla qualità dei nostri pensieri, ovvero sono i nostri pensieri a creare la nostra realtà." È questa un'affermazione molto forte che genera molte resistenze nella maggior parte degli individui.

Per fortuna la presa di coscienza dei propri schemi che consegue al lavoro di liberazione dai traumi della nascita apre inevitabilmente una breccia anche nei più strenui sostenitori della casualità degli eventi.

Quando essi si rendono conto che tutto ciò che è accaduto nella loro esistenza è assolutamente coerente con il pensiero che hanno di sè stessi e della vita, come non ritenere che capovolgendo tale convinzione si possano indurre profondi mutamenti nel nostro stato di salute, nella nostra condizione di benessere mentale, nel nostro sentirci uniti agli altri individui e a Dio stesso?

Possiamo cambiare il nostro atteggiamento interiore nei confronti di qualsiasi cosa ci riesca difficile accettare, amare o riconoscere formulando un'affermazione appropiata, per poi magari scriverla venti o più volte al giorno per almeno una settimana su un quaderno, oppure su dei biglietti da attaccare alla porta della camera da letto o alle pareti, ripeterla mentalmente, magari mentre si esegue la respirazione circolare, registrarla e riascoltarla più volte al giorno, farne una poesia, e tante altre cose da inventare divertendosi.

Insomma, il Rebirthing si propone come viaggio di scoperta dentro se stessi, durante il quale possiamo anche incontrare e superare molte cose di cui forse abbiamo paura, consciamente o meno.

Per superare questa paura, è importante confidare nel fatto che, come sostiene [Leonard Orr](http://www.rebirthingbreathwork.com/ "www.rebirthingbreathwork.com"), "nell'universo non esistono forze naturali che possano farti del male in alcun modo. Abbandonati, è la tua mente che crea ciò che avviene nel tuo corpo e che può essere anche fatto regredire. Questa energia che percorre tutto il tuo essere ripristina le tue capacità primordiali di recepire la gioia e la pace. Se sei sopravvissuto alla tua nascita, sopravviverai anche alla tua rinascita!"
