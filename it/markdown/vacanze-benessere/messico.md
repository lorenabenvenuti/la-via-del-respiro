## Viaggio alla scoperta del Messico magico dei Maya

![Affreschi di Bonampak](/assets/images/bonampak.jpg){.center}

_Un viaggio alla scoperta del misterioso e affascinante mondo dei Maya fra Messico e Guatemala._

Una opportunità per percepire la magia delle piramidi e dei luoghi stupendi in compagnia di Lorena Tari Benvenuti, personal trainer olistico specializzata in rebirthing, vissuta in Messico per 20 anni. Dopo tanto parlare dei Maya e del 2012 questo viaggio ci darà la opportunità di "sentire l'energia dei Maya" e connetterci con la profondità del nostro essere!

Partenza da Roma il 12 Marzo arrivando a Cancun e ripartendo per Roma dopo 2 settimane il 26 Marzo. Stiamo verificando anche la possibilità di partire una settimana dopo cioè il 18 Marzo con rientro il 2 Aprile mantenendo lo stessso prezzo, facendo in questo caso, il percorso alla rovescia. Itinerario soggetto a variazioni dipendenti dal flusso energetico e condizioni atmosferiche.

Dopo l'arrivo a Cancun, via bus, circa un'ora e mezza si raggiunge la località di Tulum, sito archeologico che si affaccia sul Caraibi dove passeremo 2 notti e visiteremo le spiagge, rovine, e i mitici cenotes(pozzi sacri dei maya) della zona. La notte del terzo giorno in autobus di prima classe andremo a Palenque in Chiapas viaggiando tutta la notte. Rimarremo a Palenque un giorno e una notte.

Ripartiremo per le piramidi di Bonampak nella giungla dei nativi Lacandones dove ammireremo gli unici murales maya che conservano ancora il colore originale! Passeremo una notte fra i Lacandones per poi dirigerci il giorno dopo al fiume Usumacinta che è la frontiera con il Guatemala e lo attraverseremo per raggiungere in giornata il più vasto sito archeologico Maya, nella giungla del Peten: Tikal con le sue piramidi di 60, 80, 90 metri di altezza sopra al mare di giungla!

![Piramidi di Tikal](/assets/images/tikal.jpg){.float-right}

Dicesi che Tikal sia uno dei centri Spirituali più forti al mondo! Rimarremo 3 notti inclusa quella di arrivo per avere 2 giorni pieni per visitare questo sito sacro e stupendo e magari con fortuna incontrare uno shamano che vive li..... Lasceremo questo luogo incantato come le sue notti stellate per ritornare al fiume che ci riporterà in Messico e visiteremo le piramidi di Yaxchilan che sono raggiungibili solo via fiume o via aerea.

Ritornando alla terra ferma passeremo un’ultima notte nella giungla del Chiapas per poi dirigerci il giorno dopo sulla Sierra Madre a 2500 metri di altezza nella incantevole cittadina di San Cristobal de las Casas dove passeremo 2 giorni visitando le comunità autoctone adiacenti e potremo respirare una realtà molto speciale e unica immersi fra i colori del cielo e montagne e tessuti variopinti con cui si vestono gli abitanti di queste valli.

Riscendendo le montagne per tornare nello Yucatan ammireremo cascate e fiumi di rara bellezza per concludere la giornata nella città fortificata di Campeche. Proseguiremo fino a Merida dove faremo tappa non solo per ammirare questa tipica città bianca ma anche per visitare siti archeologici di rilevante bellezza.

Per l’equinozio di Primavera saremo nelle piramidi di Chichen-Itzà dove potremo assistere al fenomeno astro-matematico della "discesa del Serpente piumato sulla terra" che si manifesterà attraverso delle ombre di triangoli isosceli perfetti che si creano sulla scalinata del tempio e culminano nella scultura di una grande testa di serpente piumato. Coroneremo la giornata con la visita del bellissimo cenote di Valladolid e pernottamento in Hotel a Playa del Carmen dove faremo base per visitare i luoghi di maggior interesse e bellezza sulla costa caraibica prima del rientro in Italia previsto per il 26 Marzo da Cancun.

![Piramidi di Tulum](/assets/images/tulum.jpg){.float-left}

Ti invito a fare questo viaggio non come turista ma come ospitato da una amica quasi messicana che ti conduce a conoscere luoghi stupendi, usi e costumi di una nazione che ama e rispetta profondamente e di cui riconosce la grande spiritualità a volte occulta che desidera farti percepire.

Se cerchi il viaggio organizzato in ogni dettaglio e dove non ci siano varianti questo viaggio non fa per te. Il prezzo stimato incluso di volo, pernottamento e alimenti è di 2000- 2300 euro. Non sono inclusi i prezzi degli spostamenti interni: bus, navette, taxi, entrate a parchi naturali e zone archeologiche.

Con la speranza di cogliere il tuo interesse aspetto una tua pronta adesione per poter comprare il prima possibile i biglietti aerei che ci consentono di mantenerci nel prezzo segnalato. Nel frattempo buona vita e hasta pronto!

Se ti emoziona questa vacanza [mandami il tuo nome e cognome](/contatto) il prima possibile per riservare il biglietto alla mail:

Osa chiedere all’Universo! Anche nelle Sacre Scritture si legge - Chiedi e ti sarà dato!
